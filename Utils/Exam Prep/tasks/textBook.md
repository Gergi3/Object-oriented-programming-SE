# TextBook 

Учениците се учат да пишат различни видове текстове - есе, аргументативен текст 
и стихотворение. Да се реализира клас текст (Text), който представлява свободен 
текст с произволна дължина. Не трябва да е възможно създаване на обекти от този 
клас. 
Да се реализира клас аргументативен текст (ArgumentText). Аргументативния текст 
представлява текст с произволна дължина, за който се пази информация за дължината 
на всяка една от изграждащите го части - увод, теза, изложение, заключение. Текстът 
има и скрит аргумент, който е от произволен тип. Този аргумент има предефиниран 
оператор () и служи като валидатор на тескта. 
Да се реализира клас въпрос (Question). Въпросът е текст с произволен размер, т.е. 
съдържа всички характеристики на Text. Класът има допълнително поле фиксиран 
отговор, който е с максимална дължина от 1024 символа. 
Да се реализира клас стихотворение (Poem). Стихотворение е текст и притежава 
ключ, по който e създаден текстът. Ключът представлява списък от рими (думи), 
върху които е изградено стихотворението. Броят на думите в списъка се подава при 
неговото създаване. 
Да се добави автоматично генериран уникален номер на всеки текст. Номерът се 
поставя при създаване на нов текст. Всички номера трябва да са уникални като НЕ се 
допуска дублиране за различните типове текстове. Да се реализира метод, който 
връща номерът, който би се добавил на следващ текст. Методът да не е пряко 
асоцииран с конкретен обект. 
Да се реализира клас книга с текстове на ученици (TextBook). Книгата съдържа 
текстове от описаните по-горе видове в общ хетерогенен контейнер. Броят на 
текстовете следва да се подава при създаването на всяка книга. Обект от клас книга 
може да се копира, като при извършване на копие той и новият обект имат сходни по 
съдържание текстове, но те имат различни идентификатори и не поделят памет 
помежду си (deep copy); 
Да се реализира приятелска функция на класа, която извежда съдържанието на всички 
текстове от книгата. Аргументативния текст се отпечатва като изрично се 
отбелязва началото на всяка негова част и както дали е валиден текст. За 
стихотворението се отпечатва и ключът, който се използва за неговото създаване. 
Да се приеме, че всеки текст заема една страница в книгата. Да се предефинира 
оператор [], който по подаден номер на страница, записва избрания текст в текстов 
файл и го връща като резултат. Функцията да прави всички нужни проверки и при 
невалидни данни, празна страница или невъзможност за извършване на действието да 
хвърли изключение. Името на текстовия файл се образува по следния начин 
text_<id_number>.txt; 
